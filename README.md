# dfs (depth-first search) για γράφο
# topologikh_taxinomhsh (topological sort)
Στο project παρουσιάζεται ο αλγόριθμος dfs (αλγόριθμο αναζήτησης κατά βάθος) με τον οποίο αναζητούμε σειρά παρουσίασης στα δεδομένα μας, τα οποία πρώτα έχουν σχεδιαστεί με την μορφή ενός γράφου. 
Τα δεδομένα μας είναι χωρισμένα σε θεματικές ενότητες που αφορούν την εκμάθηση του προγράμματος Microsoft Excel και παρουσιάζονται σε μορφή πίνακα.
Τρέχοντας τον αλγόριθμο dfs σε ζεύγη εξαρτήσεων του πίνακα, προκύπτουν κύκλοι, με σκοπό την ομαδοποίηση, απαλοιφή κάποιων θεματικών ενοτήτων και μετονομασία τους σε νέα θεματική ενότητα. Έτσι προκύπτει ένα νέο σύνολο θεματικών ενοτήτων με νέες προαπαιτούμενες εξαρτήσεις μεταξύ τους.
Στο project παρουσιάζεται επίσης ο αλγόριθμος τοπολογικής ταξινόμησης (topological sort), με τον οποίο καθορίζουμε τη σειρά των θεματικών ενοτήτων του Excel, βάζοντας σε προτεραιότητα τις ενότητες αυτές για τις οποίες δεν υπάρχει κάποιος περιορισμός. 
Ο αλγόριθμος χρησιμεύει σε περιπτώσεις όπου έχουμε οργανωμένα περιεχόμενα ενός θέματος και θέλουμε να τα ταξινομήσουμε. Βασική προυπόθεση για τον αλγόριθμο τοπολογικής ταξινόμησης είναι, τα δεδομένα μας να μπορούν να αναπαρασταθούν σε κατευθυνόμενο άκυκλο γράφημα (Directed Acyclic Graph).  
Οι ενδιαφερόμενοι χρήστες του συγκεκριμένου project χρειάζεται πρώτα να οργανώσουν τις εργασίες τους με τέτοιο τρόπο, ώστε κάθε να εκτελούνται πρώτα οι προαπαιτούμενες, βασικές πιο εύκολες εργασίες και κατόπιν οι πιο σύνθετες.
Βοήθεια σχετικά με τον αλγόριθμο ο χρήστης μπορεί να βρεί στους παρακάτω συνδέσμους : https://www.geeksforgeeks.org/ και https://cp-algorithms.com
Το συγκεκριμένο project δημιουργήθηκε στα πλαίσια της Διπλωματικής Εργασίας "Πλαίσιο, τεχνολογίες και εργαλεία ανάπτυξης ψηφιακών Ανοικτών Εκπαιδευτικών Πόρων" της μεταπτυχιακής φοιτήτριας Μαρίας Βοσκοπούλου για το Μεταπτυχιακό Πρόγραμμα Σπουδών Μεταπτυχιακή Εξειδίκευση στα Πληροφοριακά Συστήματα της σχολής Σχολή Θετικών Επιστημών και Τεχνολογίας του Ελληνικού Ανοιχτού Πανεπιστημίου.  
